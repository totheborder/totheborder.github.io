---
layout: page
title: Chi siamo
permalink: /about
nav_order: 1
---

<a href="https://www.eppela.com/projects/7678" target="_blank"><img src="/assets/btn_charity.svg" alt="Supportaci con una donazione"/></a><br/>

<img src="/assets/eppela-header.jpg"/>

**totheborder** è un'iniziativa spontanea nata nel marzo 2022 a Rimini da alcuni amici con l'obiettivo di offrire un passaggio ai rifugiati del conflitto russo-ucraino, noleggiando pullman e pulmini. 

Ragazze e ragazzi che ogni volta partono da Rimini alla volta di Przemyśl, in Polonia, a pochi kilometri dal confine ucraino, per dare l’avvio a una vera e propria staffetta umanitaria verso l'Italia. 

Non sono mai viaggi facili, tra gli imprevisti, le esigenze delle persone a bordo, le liste da compilare, i contatti in Italia da chiamare per avere la conferma e la sicurezza di trovarle al nostro arrivo...

La tensione e la responsabilità di portare tutti a casa, la consapevolezza di doverci prendere cura di ciascuno dei “nostri passeggeri” durante il viaggio hanno un peso psicologico non da poco, eppure vedere i loro sorrisi e gli occhi lucidi negli abbracci di parenti e amici ritrovati, ripaga di tutta la fatica, regalandoci emozioni e ricordi indelebili. 

Queste persone ce la stanno facendo soprattutto grazie a voi. 

Dirvi grazie non è abbastanza, ma non è finita qui. 

Ci sono tantissime persone che ci stanno contattando continuamente per poter partire, aspettando un passaggio verso un futuro un po’ meno incerto.